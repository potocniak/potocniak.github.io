---
layout: post
title:  "Meditazione Attiva"
date:   2014-12-14
category: meditazione-attiva
---

<p class="intro"><span class="dropcap">D</span>opo molti anni di lavoro e di ricerca, penso che portare alle masse e diffondere il lavoro sulla consapevolezza, e l’idea di una possibile evoluzione cosciente come via d’uscita dai nostri problemi individuali e collettivi, sia ormai un dovere, piuttosto che un semplice desiderio di condividere la propria esperienza, le comprensioni, e la conoscenza acquisita sul campo.
La “Meditazione Attiva” nasce da questa esigenza, e la sua funzione principale è quella di migliorare la qualità della nostra vita e del nostro benessere interiore ed esteriore.</span>

_Meditazione Attiva_ non è concentrazione,
anche se la concentrazione migliora notevolmente praticando.

_Meditazione Attiva_ non è contemplazione,
anche se migliora la nostra capacità di “vedere” chiaramente una situazione
e di fare collegamenti veloci per aumentare il nostro livello di comprensione.

_Meditazione Attiva_ non è sedersi a gambe incrociate e recitare qualche mantra per ottenere un rilassamento.

_Meditazione Attiva_ non è, e non ha nulla a che vedere con la Religione, la Psicologia, la Medicina, la Psichiatria,
pur aumentando il senso generale di benessere psicofisico e resistenza allo stress.

_Meditazione Attiva_ non è un sistema di cura:
è adatta solo a persone sane e mediamente equilibrate; libere mentalmente ed emotivamente.

_Meditazione Attiva_ non è un modo per fuggire dalla società, dalla famiglia e dalle responsabilità, anzi,
sono proprio questi i “campi di lavoro” pratici e di verifica, dove ci si confronta e dove si verificano i risultati raggiunti.

_Meditazione Attiva_ è una tecnologia interiore per l’evoluzione cosciente,
per gli uomini e le donne che vogliono migliorare la qualità della loro vita.
