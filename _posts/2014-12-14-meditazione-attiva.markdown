---
published: true
layout: post
title: La paura della libertà...
date: 2014-12-14T00:00:00.000Z
category: "meditazione-attiva"
---



Ciò che spaventa maggiormente è la libertà.
L'essere veramente liberi dentro.
Il camminare senza l’uso di stampelle psicologiche.
Nessun punto d'appoggio.
Nessuna regola o comandamento.
Nessuna etichetta.
Nessun punto di riferimento.
Senza aggrapparsi a niente e a nessuno.
Solo la tua consapevolezza e cuore.
Navigare a vista...essendo svegli.
Dove il cuore diventa la tua bussola.
E la consapevolezza il tuo timone.
Spaventa la libertà d’essere se stessi.
E navigare in mare aperto, lasciandosi la riva alle spalle.
Chi cerca sicurezza rimane a terra.
Chi cerca sicurezza con troppo accanimento è già morto prima del tempo.
Paura di vedere oltre.
Paura di sentire oltre.
Paura di comprendere oltre.
Paura di agire oltre.
Paura di essere e di amare oltre i ristretti confini del tuo ego.
